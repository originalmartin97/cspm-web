**Tisztelt Ügyfeleim\!**

A nemrégiben életbelépett törvénymódosítás lehetővé teszi az önkéntes nyugdíjpénztári tagok számára 2025-re vonatkozóan átmenetileg, 1 éves időtartamra, hogy az egyéni számláikon felhalmozódott összegeket saját döntésük alapján lakáscélokra felhasználják.

Lakáscélként nem csak felújítás, korszerűsítés, bővítés, telekvásárlás, ingatlan vásárlás, újonnan felveendő lakáscélú hitelek önrészének támogatása, hanem bármely már meglévő jelzáloghitel elő- és végtörlesztése is lehetséges. Tehát a felhasználási kör igen széles. Ráadásul nemcsak a pénztártag, hanem házastársa vagy gyermeke teljes vagy részleges tulajdonában álló lakás esetében is igényelhető.

 

Az önkéntes nyugdíjpénztárak először 2024\. december 31-ig küldik meg a tájékoztatókat, amelyek tartalmazzák a tag felhasználható pénztári egyenlegét \- legfeljebb a 2024\. szeptember 30-ig felhalmozott összeg erejéig lehet igényelni.

 

A kifizetést a pénztártag egy naptári év alatt legfeljebb három alkalommal kérheti a 2024\. szeptember 30-án fennálló egyenleg erejéig. 2025.január 1-étől lehet igényelni és a nyugdíjpénztár a számlák benyújtását követő hatvan napon belül teljesíti.

 

**További információk:**

* Magyarországon több mint egymillió embernek van önkéntes nyugdíjpénztári megtakarítása.
* Az MNB statisztikái szerint ezeken a számlákon átlagosan kétmillió forint van.
* A mostani lépéssel piaci elemzések szerint nagyjából 300 milliárd forintot fordíthatnak a jövő évben lakáscélra.
* A hivatalos tájékoztató itt érhető el: [https://kormany.hu/hirek/tajekoztato-az-onkentes-nyugdijpenztari-megtakaritas-egyeni-dontesen-alapulo-lakascelu-felhasznalasanak-szabalyairol](https://kormany.hu/hirek/tajekoztato-az-onkentes-nyugdijpenztari-megtakaritas-egyeni-dontesen-alapulo-lakascelu-felhasznalasanak-szabalyairol)
* További hasznos cikkek:
* [https://www.portfolio.hu/befektetes/20241030/meglepetes-a-friss-nyugdijpenztari-torvenyjavaslatban-nem-csak-lakascelra-lehet-kivenni-a-penzt-719911](https://www.portfolio.hu/befektetes/20241030/meglepetes-a-friss-nyugdijpenztari-torvenyjavaslatban-nem-csak-lakascelra-lehet-kivenni-a-penzt-719911)
* [https://telex.hu/gazdasag/2024/10/24/hitel-torleszto-onkentes-nyugdijpenztar-kiszamoltak-lakasvasarlas](https://telex.hu/gazdasag/2024/10/24/hitel-torleszto-onkentes-nyugdijpenztar-kiszamoltak-lakasvasarlas)
* [https://forbes.hu/penz/onkentes-nyugdijpenztar-ingatlan-minden-amit-tudnod-kell/](https://forbes.hu/penz/onkentes-nyugdijpenztar-ingatlan-minden-amit-tudnod-kell/)

 

Hiszen számos cikk kiemeli, az önkéntes nyugdíjpénztári összegek felhasználása önmagában nem éri meg, ha az alacsonyabb törlesztőkkel felszabaduló összeget egyszerűen elköltik és nem kezdenek új befektetést.
**Ilyen befektetés pedig lehet például a nyugdíjbiztosítás\! Nagyon fontos, hogy az elköltött önkéntes nyugdíjpénztári tőkét pótoljuk\!**

Amennyiben felhasználják az önkéntes nyugdíjpénztárban felhalmozott megtakarításukat, érdemes azt pótolniuk nyugdíjbiztosítás indításával, vagy a már meglévő nyugdíjbiztosításukra történő extra befizetéssel, hiszen az öngondoskodás, a nyugdíjas évek anyagi biztonságának megteremtése elengedhetetlen.

A nyugdíjpénztári összegek felhasználásával ráadásul több marad a családi kasszában, amiből elindíthatnak egy újabb nyugdíjmegtakarítást a most felhasznált helyett, hiszen, ha meglévő hitel törlesztésébe forgatják, a hitel törlesztőjük csökken.

Keresse szakértő kollégáimat további információért.

 
